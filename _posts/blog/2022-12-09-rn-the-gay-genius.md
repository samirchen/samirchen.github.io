---
layout: post
title: 读《苏东坡传》
description: 人生缘何不快乐，只因未读苏东坡。
category: blog
tag: reading
---

最近读了林语堂的《苏东坡传》，想记一篇读书笔记。才华横溢、乐观洒脱的苏东坡是最受国人喜爱的古代文人之一，他的诗词、故事大家都已耳熟能详，我要记点啥呢？想了想，就按照时间线摘录一下苏东坡的生平经历并附上部分他广为流传的作品吧。

---

**北宋仁宗天圣元年至嘉佑八年（1023-1063）**

- 1036 苏东坡降生（12.19）
- 1054 娶王弗
- 1057 中『进士』；母丧；服孝（1057.04-1059.07）
- 1059 举家迁往京都（1060.02 抵达）
- 1061 任凤翔判官（1061.11-1064.12）

**英宗治平元年至四年（1064-1067）**

- 1064 任职史馆（1065.02-1066.04）
- 1065 妻丧（05.08）
- 1066 父丧；服孝（1066.04一1068.07）

**神宗熙宁元年至元丰八年（1068-1085）**

- 1068 娶王闰之（10 月？）
- 1069 返京（1069.02），任职史馆（1069.02-1070.12）
- 1071 任奏院监官（1071.01-1071.06）；往杭州（1071.06-1071.11），任杭州通判（1071.11-1074.08）


>《饮湖上初晴后雨二首》（1073 于杭州作）
>
>其一
>
>朝曦迎客艳重冈，晚雨留人入醉乡。
>
>此意自佳君不会，一杯当属水仙王。
>
>其二
>
>水光潋滟晴方好，山色空濛雨亦奇。
>
>欲把西湖比西子，淡妆浓抹总相宜。


- 1074 往密州（1074.09-1074.11），任密州太守（1074.11-1076.11）


>《江城子·乙卯正月二十日夜记梦》（1075 于密州（今山东诸城）作）
>
>十年生死两茫茫。不思量，自难忘。千里孤坟，无处话凄凉。纵使相逢应不识，尘满面，鬓如霜。
>
>夜来幽梦忽还乡。小轩窗，正梳妆。相顾无言，惟有泪千行。料得年年肠断处，明月夜，短松冈。


>《江城子·密州出猎》（1075 于密州（今山东诸城）作）
>
>老夫聊发少年狂，左牵黄，右擎苍，锦帽貂裘，千骑卷平冈。为报倾城随太守，亲射虎，看孙郎。
>
>酒酣胸胆尚开张，鬓微霜，又何妨？持节云中，何日遣冯唐？会挽雕弓如满月，西北望，射天狼。




>《水调歌头·明月几时有》（1076 中秋于密州（今山东诸城）作）
>
>丙辰中秋，欢饮达旦，大醉，作此篇，兼怀子由。
>
>明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间。
>
>转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。

- 1076 往徐州（1076.12-1077.03）
- 1077 任徐州太守（1077.04-1079.03）
- 1079 任湖州太守（1079.04-1079.07）；入狱（1079.08-1079.12）
- 1080 谪居黄州（1080.02-1084.04）




>《浣溪沙·游蕲水清泉寺》（1082 春三月游蕲水清泉寺时作）
>
>游蕲水清泉寺，寺临兰溪，溪水西流。
>
>山下兰芽短浸溪，松间沙路净无泥，萧萧暮雨子规啼。
>
>谁道人生无再少？门前流水尚能西！休将白发唱黄鸡。



>《临江仙·夜归临皋》（1082 作）
>
>夜饮东坡醒复醉，归来仿佛三更。家童鼻息已雷鸣。敲门都不应，倚杖听江声。
>
>长恨此身非我有，何时忘却营营？夜阑风静縠纹平。小舟从此逝，江海寄馀生。


>《念奴娇·赤壁怀古》（1082.07.16 游黄州（治所在今湖北黄冈）城外的赤壁（鼻）矶作）
>
>大江东去，浪淘尽，千古风流人物。故垒西边，人道是、三国周郎赤壁。乱石穿空，惊涛拍岸，卷起千堆雪。江山如画，一时多少豪杰。
>
>遥想公瑾当年，小乔初嫁了，雄姿英发。羽扇纶巾，谈笑间、强虏灰飞烟灭。故国神游，多情应笑我，早生华发。人间如梦，一尊还酹江月。



>《赤壁赋》（1082.07.16 游黄州（治所在今湖北黄冈）城外的赤壁（鼻）矶作）
>
>壬戌之秋，七月既望，苏子与客泛舟游于赤壁之下。清风徐来，水波不兴，举酒属客，诵明月之诗，歌窈窕之章。少焉，月出于东山之上，徘徊于斗牛之间，白露横江，水光接天；纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。
>
>于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮予怀，望美人兮天一方。”客有吹洞箫者，倚歌而和之，其声呜呜然，如怨如慕，如泣如诉，馀音袅袅，不绝如缕。舞幽壑之潜蛟，泣孤舟之嫠妇。
>
>苏子愀然，正襟危坐，而问客曰：“何为其然也？”
>
>客曰：“‘月明星稀，乌鹊南飞’，此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？况吾与子，渔樵于江渚之上，侣鱼虾而友麋鹿；驾一叶之扁舟，举匏樽以相属。寄蜉蝣于天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。”
>
>苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也，盖将自其变者而观之，则天地曾不能以一瞬；自其不变者而观之，则物与我皆无尽也，而又何羡乎？且夫天地之间，物各有主，苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭，是造物者之无尽藏也，而吾与子之所共适。”
>
>客喜而笑，洗盏更酌。肴核既尽，杯盘狼籍，相与枕藉乎舟中，不知东方之既白。


>《后赤壁赋》（1082.10.15 游黄州（治所在今湖北黄冈）城外的赤壁（鼻）矶作）
>
>是岁十月之望，步自雪堂，将归于临皋。二客从予过黄泥之坂。霜露既降，木叶尽脱。人影在地，仰见明月，顾而乐之，行歌相答。
>
>已而叹曰：“有客无酒，有酒无肴，月白风清，如此良夜何？”客曰：“今者薄暮，举网得鱼，巨口细鳞，状如松江之鲈。顾安所得酒乎？”归而谋诸妇。妇曰：“我有斗酒，藏之久矣，以待子不时之须。”
>
>于是携酒与鱼，复游于赤壁之下。江流有声，断岸千尺；山高月小，水落石出。曾日月之几何，而江山不可复识矣！予乃摄衣而上，履巉岩，披蒙茸，踞虎豹，登虬龙，攀栖鹘之危巢，俯冯夷之幽宫。盖二客不能从焉。划然长啸，草木震动，山鸣谷应，风起水涌。予亦悄然而悲，肃然而恐，凛乎其不可留也。反而登舟，放乎中流，听其所止而休焉。
>
>时夜将半，四顾寂寥。适有孤鹤，横江东来。翅如车轮，玄裳缟衣，戛然长鸣，掠予舟而西也。
>
>须臾客去，予亦就睡。梦一道士，羽衣蹁跹，过临皋之下，揖予而言曰：“赤壁之游乐乎？”问其姓名，俛而不答。“呜呼噫嘻！我知之矣。畴昔之夜，飞鸣而过我者，非子也耶？”道士顾笑，予亦惊寤。开户视之，不见其处。






>《卜算子·黄州定慧院寓居作》（1082 年底或 1083 年初于黄州（治所在今湖北黄冈）作）
>
>缺月挂疏桐，漏断人初静。时见幽人独往来，缥缈孤鸿影。
>
>惊起却回头，有恨无人省。拣尽寒枝不肯栖，寂寞沙洲冷。




>《记承天寺夜游》（1083 作）
>
>元丰六年十月十二日夜，解衣欲睡，月色入户，欣然起行。念无与为乐者，遂至承天寺寻张怀民。怀民亦未寝，相与步于中庭。庭下如积水空明，水中藻、荇交横，盖竹柏影也。何夜无月？何处无竹柏？但少闲人如吾两人者耳。



>《洗儿戏作》（1083 作）
>
>人皆养子望聪明，我被聪明误一生。
>
>惟愿孩儿愚且鲁，无灾无难到公卿。


- 1084 往常州（1084.04-1085.03）

>《题西林壁》（1084 由黄州（治所在今湖北黄冈）贬所改迁汝州（治所在今河南临汝）时，与友人参寥同游庐山时作）
>
>横看成岭侧成峰，远近高低各不同。
>
>不识庐山真面目，只缘身在此山中。


- 1085 往登州（1085.06-1085.10），任登州太守（1085.10）；往京都（1085.10-1085.12），任中书舍人（1085.12-1086.07）

>《惠崇春江晚景二首》（1085 于汴京（今河南开封）为惠崇所绘的《春江晚景》两幅所写的题画诗）
>
>其一
>
>竹外桃花三两枝，春江水暖鸭先知。
>
>蒌蒿满地芦芽短，正是河豚欲上时。
>
>其二
>
>两两归鸿欲破群，依依还似北归人。
>
>遥知朔漠多风雪，更待江南半月春。

**哲宗（1086-1100）元祐年间太后摄政（1086.03-1093.08）**

- 1086 以翰林学士知制诰（1086.08-1089.02）
- 1089 往杭州（1089.04-1089.07），任杭州太守兼浙西军区钤辖（1089.07-1091.02）
- 1091 任吏部尚书（1091.01-1091.08），往京都（1091.03-1091.05），任颍州太守（1091.08-1092.03）
- 1092 任扬州太守（1092.03-1092.08），兵部尚书（1092.09-1092.10），礼部尚书（1092.11-1093.08）
- 1093 妻丧；太后逝世（1093.08-1093.09）调定州太守，河北军区司令
- 1094 往惠州贬所（1094.03-1094.10），谪居惠州（1094.10-1097.04）

>《惠州一绝》（1096 于惠州作）
>
>罗浮山下四时春，卢橘杨梅次第新。
>
>日啖荔枝三百颗，不辞长作岭南人。



- 1097 往海南（1097.04-1097.07），谪居海南儋州（1097.07-1100.06）

**徽宗（1101-1125）太后摄政（1100.01-1100.06）**

- 1101 北返，往常州（1100.07-1101.06）；逝世（1101.07.28）

>《自题金山画像》（1101.05 游真州金山龙游寺作）
>
>心似已灰之木，身如不系之舟。
>
>问汝平生功业，黄州惠州儋州。


>《庐山烟雨浙江潮》（日期不详）
>
>庐山烟雨浙江潮，未至千般恨不消。
>
>到得还来别无事，庐山烟雨浙江潮。

- 1126 北宋亡

---

>>苏东坡曾写信给朋友说：『我一生之至乐在执笔为文之时，心中错综复杂之情思，我笔皆可畅达之。我自谓人生之乐，未有过于此者。』




[SamirChen]: http://www.samirchen.com "SamirChen"
<!-- [1]: {{ page.url }} ({{ page.title }}) -->
[2]: http://samirchen.com/rn-the-gay-genius.md
